## 1. Určete útvar a funkční styl

### Prostěsdělovací (pozvánka, plakát, osobní korespondence, inzerát, anketa)
Prostěsdělovací funkční styl je styl běžné denní komunikace, jeho cílem je sdělit informaci nebo citový postoj. Forma je uvolněná, nepodléhá žádným normám. Nejčastěji se používá obecná čeština (děsnej, kupujem) nebo slang (komp, hákovat, ájina), časté jsou částice, citoslovce nebo zájmena, vatová (prostě, hele, tak) a citově zabarvené slova. Běžné jsou i odchylky od větné stavby. Slohový postup může být informační, popisný nebo vyprávěcí.


### Publicistický (zpráva, komentář, reportáž, recenze, interview)
Publicistický funkční styl má agitační, sdělnou nebo rekreační funkci. Je aktuální, dynamický (častější výskyt krátkých vět než složitých souvětí) a srozumitelný. Součástí publicistického textu jsou titulky, mezititulky a podtitulky, fotografie a popisky k nim a perex (krátký odstavec na začátku textu, často tučně nebo kurzívou). Převládá spisovný jazyk, častý je výskyt publicismů (ochlazení vztahů, politická scéna, stín pochybnosti, zmapovat situaci). Uplatňuje se slohový postup informační, ale i výkladový a úvahový.


### Odborný (odborný popis, popis pracovního postupu, výklad, přednáška)
Odborný funkční styl předává přesné informace z různých oborů. Je objektivní, přehledný, jednoznačný a věcný. Kompozice textu je logická a promyšlená, v psané formě často obsahuje ilustrační obrázky. Autor v něm používá odbornou terminologii (monitor, objektiv, kondenzátor), stupně odbornosti se ale liší podle příjemce (pro laiky i specialisty v oboru). Jazyk je spisovný, nejčastější slohový postup je popisný nebo výkladový.

###  Administrativní (životopis, žádost, stížnost, úřední dopis, objednávka)
Administrativní funkční styl se vyznačuje stručností, objektivitou a standardizací. To znamená, že text a jeho uspořádání není kreativní, řídí se podle zavedené normy. Jazyk je vždy spisovný, používají se neosobní konstrukce a trpné rody (je dlužen, byl přepsán, byl zamítnut), ustálené formulace (obracet se s žádostí, vstupovat v platnost) a specifické termíny (lhůta, faktura). Nejčastěji používaný slohový postup je informační.

### Umělecký (vypravování, líčení, charakteristika)
nebude v této části maturity

## 2. Určete slohový postup
Dále určete slohový postup. Často se jich v textu prolíná více, zdůrazněte tedy ten převládající a zmiňte, že v některých pasážích autor uplatnil jiný.

- Informační
- Popisný
- Výkladový
- Vyprávěcí
- Úvahový

* * *

## Odchylky od větné stavby

- Anakolut je vyšinutí z větné vazby. Souvětí končí jinak, než vyžaduje jeho začátek. *„Dítě, když je malé, vůbec se mu nechce jít spát.“*
- Zeugma je zanedbání dvojí vazby. *„Pro příchod a odchod k vlakům použijte podchod.“* Odchod k vlakům?
- Kontaminace je křížení rozdílných vazeb. Zamezit něco + zabránit něčemu = zamezit něčemu (ŠPATNĚ).
- Atrakce je skladební spodoba tvarů. Tvary sousedních slov se navzájem přizpůsobují sobě navzájem. *„Spoustě lidem to nedojde.“* Správně je spoustě lidí.
