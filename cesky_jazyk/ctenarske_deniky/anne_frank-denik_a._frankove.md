# Anne Frank - Deník A. Frankové

----------

## Dílo

### Téma a motiv
Annin deník nutí čtenáře zamyslet se nad mírou tolerance mezi lidmi, nad zrůdností totalitních režimů a nad přínosem demokracie. Zároveň poskytuje informace o průběhu druhé světové války v Holandsku a holocaustu.

### Místo a čas
Holandsko
12.června 1942 - 1.srpna 1944

### Kompozice
deníková forma
kapitoly formou dnů

### Literární druh a žánr
epika
autentický deník


### Jazykové prostředky
- ich-forma
- vyprávěcí
- spisovná mluva
- epiteton (básnický přívlastek) - "pohádkové vítězství"

### Postavy
- Anne Franková - třináctiletá židovská dívka, která má spoustu přítelkyň i tajných ctitelů; v tak pro Židy těžké době působí vesele, možná až bezstarostně, což jí její okolí často vytýká
- Margot - sestra Anny
- Petr van Daan

### Děj
Děj se odehrává v Nizozemí. Anne začíná svůj deník psát dne 12. června 1942. Popisuje svůj život jak doma, tak ve škole, má plno ctitelů, žije spokojený život.
Dne 20. června téhož roku se rozhodne, že nebude psát deník jako takový, ale bude psát dopisy své imaginární kamarádce Kitty.
V neděli 8. července 1942 se ale její život úplně změnil. Její sestře, tenkrát šestnáctileté Margot, přišlo předvolání od SS, proto se musí celá rodina ukrýt - byli Židé. Ukrývali se v "zadním domě" firmy, kde pracoval Annin otec Otto Frank. Později se do úkrytu přidala i rodina van Daanů - další tři lidé navíc. Nakonec se k nim přidal ještě zubař Albert Dussel. V zadním domě tedy bydlelo osm lidí včetně třech dětí.

V úkrytu se Anne víc odcizovala od svých rodičů, měla pocit, že jí nikdo nerozumí. Byly zde také časté hádky van Daanových s Frankovými. Většinou to bylo - hlavně ze začátku - kvůli Annině chování. Van Daanovým vadí, ale rodiče ji brání. Ovšem ne dlouho, i oni zjistí, že je Anne opravdu drzá a pak už může za vše jen a jen Anne. Proto se cítí odstrčená a stává se nezávislou na svých rodičích. Nemá ráda matku, protože ji považuje za špatnou matku, že jako matka neuspěla.
Pak se začne bavit s Peterem van Daanem, synem van Daanů. Tráví s ním čím dál víc času a nakonec se do něj zamiluje. Peter je spíše uzavřený a díky Anne se z něj stává jiný muž. Všichni si z těchto dvou mladých lidí utahují, že se mají rádi.

Anne píše svůj poslední zápis do deníku dne 1. srpna 1944. V tomto dopisu pro Kitty rozebírá své dvě stránky - rozpustilou a vážnou Anne.
Dne 4. srpna téhož roku před domem zastaví auto a všech těchto osm Židů odveze. Vážné podezření z vyzrazení úkrytu padlo na W.G. van Maarena, pracovníka firmy. Byli zatčeni pracovníci firmy, kteří Židy ukrývali a nosili jídlo a jiné věci, kromě Miep a Bep.

Všichni z Židů ze zadního domu byli nakonec zplynováni nebo zemřeli na nějakou nemoc, jako **Margot a Anne na tyfus**. **Přežil** pouze **otec**, který deník své dcery poopravil a vydal.

## Literárně-historický kontext

### Kontext Autorovy tvorby
- narodila se ve Frankfurtu
- po zvolení Hiltera v Německu se s rodinou přestěhovali do Holandska (Amsterdam)
- deník zveřejnil Annin otec Otto Frank

### Literární / kulturní kontext
- válečná próza s židovskou tematikou
- v ČR židovská tématika **Ota Pavel**

## Ukázka
> Úterý 6. června 1944
	[...]
	Zadní dům prožívá maximální vzrušení. Blíží se teď skutečně to dlouho a toužebně očekávané osvobození, o němž se už tolik mluvilo, které je však příliš krásné, příliš pohádkové, než aby mohlo být pravdivé? Daruje nám tento rok, rok 1944, vítězství? Dosud to nevíme, ale naděje v nás probouzí život, dodává nám odvahu, znovu nás posiluje. Neboť musíme statečně překonat mnohé úzkosti, strádání a utrpení. Jde nyní o to, abychom zůstali klidní a vytrvalí, raději zatneme nehty do masa, než abychom nahlas křičeli. Křičet utrpením můžou Francie, Rusko, Itálie a také Německo, ale my na to právo nemáme!
	Kitty, nejkrásnější na invazi je pro mne pocit, že se blíží přátelé. Ti strašliví Němci nás tak dlouho deptali a nasazovali nám nůž na krk, že přátelé a záchrana jsou pro nás všechno. Nyní to už neplatí jen pro Židy, ale i pro Holanďany a pro celou okupovanou Evropu. Možná, říká Margot, budu moci v září nebo v říjnu zase chodit do školy!
Tvoje Anne M. Franková
