# Charles Dickens - Oliver Twist

----------

## Dílo

### Téma a motiv
Zobrazení několika světů: svět chudých (odkázáni na podporu), svět zlodějů a svět vyšší vrstvy. První dva světy mají společnou bezvýchodnost a morální i fyzickou špínu. Upozorňuje na sociální problémy Anglie, řešení problémů je idealistické.

### Místo a čas
Anglie, Londýn
<!---->40. léta 19.století

### Kompozice


### Literární druh a žánr
- epika
- sociální román

### Jazykové prostředky
- er-forma
- vyprávěcí slohový postup

### Postavy
- Oliver Twist - hlavní hrdina, zvědavý, poctivý, nejistý, sirotek
- Ferina Lišák

### Děj
Příběh začíná v jedné nejmenované anglické vesničce, kde se narodí chlapec, kterému po narození zemřela matka. Chlapci přiděluje jméno místní radní pan Bumple. Je mu přiděleno jméno Oliver Twist. Matka těsně před svou smrtí svěří své šperky a cennosti porodní bábě, aby je předala později Oliverovi, ta si je však ponechá. Oliver tedy vyrůstá v sirotčinci, kde se o něj a ostatní chlapce stará paní Mannová. Nedělá to však kvůli lásce k nim, ale kvůli finančnímu obnosu. Sirotci dostávají malý příděl jídla (prapodivné kaše) a mají neustále hlad. Když Oliver jednou požádá o přidání ovesné kaše, je potrestán. Na sirotka je vypsána odměna, kdo si ho vezme do učení, obdrží finanční odměnu. Olivera si přebírá do učení hrobník Sowerberry. Tam se ale nemůže vystát s učedníkem Claypolem a služebnou, a tak se chlapec rozhodne, že uteče do Londýna.

Cesta do Londýna trvá několik dní a Oliver se na cestě fyzicky zhroutí. Omdlí uprostřed pustiny, tam ho naštěstí nalezne starší dáma, která ho odvleče do postele a nakrmí. Po kratším odpočinku se Oliver vydává na zbytek cesty.
V Londýně se potká s Ferinou Lišákem, který ho zavede ke starému Faginovi. Oliver se s ostatními chlapci a dvěma dívkami spřátelí, ale později zjistí, že jsou to zloději. Starý a prohnaný Fagin u sebe nechává chlapce nocovat, krmí je a dává jim rady koho a jak okrást odplatou za to, že mu vždy dají lup za celý den. Po dlouhou dobu je Oliver uvězněn uvnitř domu a učí se kdejaké fígle lapků a jak nejlépe odpárat monogramy z kapesníčků.

Když je Oliver poprvé vypuštěn, spolu s Lišákem a mladým panem Batesem, na svůj první lup, tak zpočátku nechápe, co vlastně mají za práci, ale po chvíli bloumání mu je vše řádně ukázáno. Lišák s Batesem okradou staršího pána (Brownlow) u knihkupectví a okamžitě utíkají. Jeden z přítomných si toho všimne, a protože je Oliver zrovna u starého pána, tak ho označí za lupiče. Oliver se dá na útěk, ale po nedlouhé honičce ho lapí a nechají předvést před soud. Okradený pan Brownlow se ho však u soudu zastane (odpřísáhne, že to není ten lupič) a ujme se ho. Vezme si ho k sobě domů. Oliver zde žije poklidným životem až do chvíle, kdy ve městě narazí na Faginovu společnici Nancy, která ho odvleče zpět do lupičského doupěte. Je rozhodnuto, že Oliver se Siksem (přítel Fagina) půjdou vykrást dům pana Brownlouva. Při krádeži je však sirotek postřelen. Sikes ho odvleče do pole a nechá ho svému osudu v příkopu u cesty, tam ho nalézá paní Maylieová s adoptovanou dcerou Rózou. Ty se ho ujmou a zahrnují ho láskou. Chlapec jim jejich náklonnost vrací.

Monks, Oliverův nevlastní bratr (který zmizí stejně rychle, jako se objeví), se šikovně vetře k Faginovi a s jeho pomocí se chce Olivera zbavit, aby získal otcovo dědictví. Díky Nancy, která se spojí s panem Browlowem, se postupně dostalo na povrch vše, co slyšela v rozhovorech svých kumpánů. Když Sikes zjistí (přes špeha Lišáka), co dívka provedla, chladnokrevně ji zavraždí a dá se na útěk. Při úprku chce utopit svého psa a sám při útěku také umírá.

Fagin byl za své skutky, s pomocí Olivera, chycen a oběšen. Faginovi pomocníci se rozprchnou. Zjistilo se, že Róza je mladší sestrou Oliverovy matky. Monks, díky Oliverově dobrosrdečnosti, dostal polovinu otcova majetku a odstěhoval se. Po prohýřeném životě brzy zemřel. Pan Brownlow Olivera adoptuje a poskytne mu vzdělání - knihy, které Oliver miluje, a rodinu. K chlapci se také navrací matčiny cenné věci, které zanechala po své smrti.


## Literárně-historický kontext


### Kontext Autorovy tvorby
- Charles Dickens se narodil v Anglii roku 1812 (**19. století**)
- byl nejvýznamnějším a nejpopulárnějším představitelem **viktoriánského románu**
- jeho dětství se odrazilo v knize "Oliver Twist"
- napsal  také známé dílo *Vánoční koleda*

### Literární / kulturní kontext
- představitel uměleckého směru **realismus**

## Ukázka
>
Trojice tedy vyrazila, Lišák jako vždycky s rukávy u kabátu ohrnutými a s kloboukem posazeným na ucho, mladý pán Bates se loudal ulicí s rukama v kapsách a mezi nimi Oliver, plný zvědavosti, kam asi jdou a v jakém výrobním oboru se mu dostane prvního výcviku. Tempo, jakým se ubírali, bylo tak hrozně líné a podezřele loudavé, že v Oliverovi brzy vzbudilo dojem, že jeho společníci chtějí starého pána oklamat a vůbec do práce nejít. Lišák měl ještě navíc šeredný zlozvyk strhávat malým chlapcům z hlavy čepici a zahodit ji do některého hlubokého světlíku před domy, kdežto Čódl Bates zase osvědčoval jisté velmi volné názory po stránce vlastnického práva tím, že si ze stánků při okraji chodníku přisvojoval rozličná jablka a cibule a strkal si je do kapes, které byly tak úžasně prostorné, že se zdálo, jako by jimi měl celý oblek podložený ze všech stran. To všechno vypadalo tak nepěkně, že Oliver už už chtěl projevit svůj úmysl, že zkusí, najde-li sám cestu zpátky domů, když vtom nenadálá a nadmíru záhadná změna v Lišákově chování dala jeho myšlenkám zcela jiný směr. Zrovna vycházeli z úzké uličky nedaleko onoho holého náměstí v Clerkenwellu, jemuž se v jistém podivném zvrácení pojmu do dnešního dne říká „Palouček“, když vtom se Lišák náhle zastavil, položil si prst na ret a s nejvyšší opatrností a obezřelostí stáhl své společníky zase zpátky.
"Co se děje?" podivil se Oliver.
"Pšš!“ odpověděl Lišák. "Vidíš tamhle toho strejdu u stánku s knihama?"
"Toho starého pána na druhé straně?" zeptal se Oliver. "Ano, vidím."


* * *

- realismus
	- realismus odvozen od slova reálný (realis) = skutečný, opravdový
	- snaží se zachytit skutečnou podstatu věcí, opravdovost, pravdivost v celé její složitosti, hledat vzájemné vztahy, příčiny, důsledky nějakého jevu → nejčastějším žánrem román
	- realistický hrdina: typický hrdina, vyvíjí se jeho myšlenky a názory
