# Christiane Felscherinow - My deti ze stanice ZOO

----------

## Dílo

### Téma a motiv
Knížka si dává za cíl upozornit na nebezpečí drog. Ukazuje, jak je těžké s drogami skončit. Ukazuje, co všechno jsou lidé schopni udělat pro to, aby si drogu sehnali.

### Místo a čas
v 70. letech 20. století v Západním Berlíně

### Kompozice
chronologická, do děje jsou občas vkládány výpovědi jiných osob (matky Christiany, její psycholožky, policistky)

### Literární druh a žánr
epika
autobiografický, reportážní román (vznikl podle nahraných výpovědí)
vyprávěcí slohový postup

### Jazykové prostředky
ich-forma (vypravěčem jsou postavy z díla - Christine, její matka, pracovník křesťanského centra)
hovorové výrazy
argot (trip, jet na vopici)
vulgarismy

### Postavy
- Christine
- matka Christine - bezmocná, zoufalá, nevšímavá, odsuzující, milující; nevšimne si dceřiny drogové závislosti
- Detlef - Christine se s ním potká v Soundu; později její přítel
- Kessi - kamarádka
- Axel - přítel Kessi
- Babsi, Stella - Christianiny kamarádky

### Děj
Kniha se skládá z reportáží, které sestavili novináři Kai Hermann a Horst Rieck podle policejním výpovědí čtrnáctileté Christiany F. nahraných na magnetofon.

Když bylo Christiane šest let, přestěhovala se její rodina z venkova do západního Berlína. Poté, co otec začne pít kvůli nepodařenému podnikání, se rodiče rozvedou. Její sestra se rozhode, že zůstane u otce.
Christiane si postupně zvykne na městský život. Ve třinácti letech začne chodit do klubu, kde ji její kamarádka seznámí s partou, která bere lehké drogy. Christiane se seznámí s Detlefem. Když se ve městě otevře nejmodernější diskotéka v Evropě - Sound, začne chodit tam.

Detlef a zbytek party si začne píchat heroin a Christiany si nevšímá, protože ona bere ještě lehké drogy. Christiana ze začátku heroin jenom šňupe, ale postupem času si začne také píchat. Zatím se jí daří vše před mámou a jejím přítelem úspěšně tajit. S Detlefem se milují a tvrdí, že můžou drogy kdykoliv přestat brát - opak je však pravdou. Detlef si začne na herák vydělávat „vlastním tělem‘“ na nejznámější stanici metra ZOO. Zpočátku vydělává i pro Christianu, ale jak jde čas, nestačí už peníze, a tak Christiane skončí jako prostitutka.

Její nejlepší kamarádka Babsi zemře v patnácti letech na selhání srdce. Její druhá kamarádka Stella skončí ve věznici. Christianina matka zjistí, co se s její dcerou děje, a tak se jí snaží pomoct přestat. S Detlefem odvykají u nich doma a stará se o ně její maminka. Nakonec, když po druhém odvykání Detlef beze slova odjede do Francie s kamarádem, pošle matka Christianu k příbuzným do malého městečka. Tam si odvykne. Začne řádně chodit do školy. Ředitel reálky ji však vyhodí ze školy a pošle ji do základní školy.

Christiane si uvědomuje, že až teď bude muset platit za to, co prováděla. Moc dobře ví, že jako bývalou narkomanku ji nikam na školu nevezmou, takže musí dělat nějakou pomocnou práci. Se svojí novou partou kouří marihuanu a někteří se občas sjedou valiem nebo LSD, ale nejraději jsou v přírodě a mají svůj oblíbený důl. Přemýšlejí o tom, jaké by to bylo, kdyby ten důl koupili, postavili řadové domky, měli by zahrady a zvířata a jedinou cestu, která vede ven, by vyhodili do vzduchu, protože to nestojí za to vracet se nahoru.


## Literárně-historický kontext


### Kontext Autorovy tvorby
- narozena v Hamburku (70. léta)
- neradostné dětství, otec alkoholik a násilník, matka na dvě dcery sama nestačila
- pokus o sebevraždu (ohrožoval ji otec)
- přestěhovali se do Berlína
- ve 12 letech propadla drogám (hašiš, později heroin)
- na drogy si vydělávala prostitucí na stanici ZOO
- ve 14 letech se odstěhovala z Berlína na venkov, aby se zbavila závisloti na drogách
- několikrát začala znovu brát drogy
- narodil se jí syn
- v roce 2008 začala brát opět drogy a syn jí byl odebrán

### Literární / kulturní kontext
- kniha nejdříve vycházela na prokračování v časopise, později vydána jako kniha samostatně

## Ukázka
> Bylo to děsně vzrušující. Matka celý dny pakovala kufry a bedny. Pochopila jsem, že nám začíná novej život. Bylo mi právě šest a po přestěhování jsem měla jít do školy. Matka bez přestání pakovala, byla přitom čím dál nervóznější a já byla celý dny na statku u Völkelů. Čekala jsem v chlívě na krávy, až se vrátily na dojení, krmila jsem prasata a slepice a vyváděla s ostatníma dětma na seníku. Nebo jsem si hrála s koťatama. Bylo tenkrát nádherný léto a já si to poprvé nějak uvědomovala. Věděla jsem, že brzo odjedeme daleko odtud, do velkýho města, který se jmenuje Berlín. Nejdřív tam odletěla matka, aby se postarala o byt. Moje malá sestra, já a táta jsme letěli za ní o několik tejdnů pozdějc. Já i sestra jsme letěly letadlem poprvé v životě. Bylo to všechno děsně napínavý.