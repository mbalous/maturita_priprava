# Erich M. Remarque - Na západní frontě klid

----------

## Autor
- německý spisovatel
- válečná literatura první poloviny 20. století
- odešel jako dobrovolník do 1. světové války
- po válce působil jako redaktor
- dostal se na seznam zakázaných autorů (nacisté ho zakázali)
- roku 1939 odjel do New Yorku
- jeho další dílo **Cesta zpátky** pojednává o návratu vojáku z války do normálního života

## Druh a žánr
válečný román

## Literární směr
realismus (pravdivý obraz tehdejší doby)

## Místo a čas
Dílo se odehrává na západní frontě ve Francii v průběhu 1. světové války.
Něměcko - 1. světová válka

## Obsah
**Pavel** a **jeho spolužáci** ze střední školy **šli dobrovolně na vojnu**. Jejich **učitel Kantorek** se v
nich snažil **vzbudit vlastenecké pocity** a odvahu k boji. **Nadšení je opouští** během 10denního **výcviku**
plného šikanování. Jejich velitel **Himmelstoss** se snaží **dokázat** si nad nimi svoji **převahu**, ale **chlapci
mu potom vše vrátí**. František **Kemmerich umírá** ve strašlivých bolestech. Do poslední chvíle je s
ním **Pavel** a **utěšuje ho**, že se uzdraví. Potom jsou chlapci **povoláni na frontu**. Ve válce jsou nuceni
zabíjet nevinné lidi a všechny do jediného se **zmocňuje hnus a odpor**. Jsou nuceni zabíjet, jinak by
byli zabiti. Přežívají v nelidských podmínkách. **Vojenská kamarádství** vznikají tváří v tvář smrti. Mladí
ani ne **20 letí** chlapci zažívají **válečné hrůzy** - bombardování, plynové útoky a krvavé boje muže
proti muži. Všude mrtví a zmrzačení lidé. Vojáci přežívají v zákopech díky neuvěřitelnému množství
drobných náhod. Muži jsou v neustálém ohrožení a Pavlovi **kamarádi** jeden po druhém **umírají**.
Pavel dostane **dovolenou** a jede za rodinou - **maminku** najde umírat na **rakovinu**. Přestože nemají
sami skoro co jíst, dávají Pavlovi jídlo. **Pavel zatajuje** před rodiči všechny **hrůzy**, které zažil a viděl, a
tvrdí, že válka není nic hrozného, protože nikdo, kdo **válku** sám **nezažil**, ji nemůže **pochopit**. Pavel
se setkává s lidmi, kteří mu vůbec nerozumí, a chtějí slyšet o hrdinských činech a skutcích ve jménu
vlasti - Pavel je znechucen. Pavel ví, že už by se mu nikdy nemohlo podařit znovu se **zařadit** do
**běžného života**. Pavel navštěvuje **matku** zesnulého **Kemmericha** a oznamuje jí, že její syn **zemřel**.
Hysterická matka ho nutí přísahat na vlastní život, že František zemřel okamžitě a bez bolestí. Pavel
jí **lže**, protože pravda už nikomu nepomůže. Po dovolené je povolán do výcvikového tábora, kde
**hlídá** zatčené **Rusy**. Dokonce jim někdy i pomáhá a nosí jim například jídlo. Pavel je vyslán na
průzkum terénu. Málem je dopaden Francouzi. Musí být dlouhou dobu schovaný v trychtýři - **zabíjí**
tam člověka. Pak svého činu velmi **lituje**, protože muž má ženu a děti atd. Ale když vyleze z
trychtýře, hned na muže **zapomene**. Pavel a Kropp jsou zraněni a pobývají v katolické **nemocnici**.
Kroppovi **amputují** nohu, chce se zabít. Pavel se vrací na frontu. Leer a Müller jsou mrtví, Deterding
utekl a prý ho chytili. Pavlův nejlepší přítel **Katczinski** je zraněn a **umírá**.
Na konci války umírá i Pavel právě v den, který byl tak tichý, že vrchní velitelství napsalo do **zprávy**: Na západní frontě klid.

## Postavy

- Paul Baumer - **vypravěč**, hlavní hrdina, na konci umírá kulkou do hlavy
- Albert Kropp - leželi s Pavlem v nemocnici, amputují mu nohu, chce se zabít
- Katczinsky - nejlepší přítel Pavla, hlava party, naučí vojáky jak se o sebe postarat
- Kantorek - bývalý učitel, který nabádal žáky, aby se dobrovolně přihlásili do války
- Himmelstoss - velitel výcviku v kasárnách, šikanuje, nakonec se dostane na frontu, kde mu to vojáci oplatí
- Tjaden - největší jedlík, snadno uniká problémům

## Kompozice
- chronologická

## Jazykové prostředky
- vulgární výrazy
- psáno ich formou

## Hlavní smysl díla
- kritizuje válku a ukazuje její zbytečnost
- vyzobrazení války v její skutečné podobě (jak moc se v ní trpí)
