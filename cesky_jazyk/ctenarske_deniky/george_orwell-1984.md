# George Orwell - 1984

----------

## Dílo

### Téma a motiv
Utopický román líčící praktiky krajně totalitní společnosti.

### Místo a čas
**Londýn** roku 1984

### Kompozice
- kniha rozdělena na tři části a ty na nepojmenované kapitoly
- chronologiká
- občasná retrospekce

### Literární druh a žánr
román

### Jazykové prostředky
- zkratkovitá slova

### Postavy
- Winston - hlavná postava
- Julie - milenka
- O'Brian - vyšetřovatel

### Děj
Kniha je situována do roku 1984, kdy je svět rozdělen na 3 mocnosti, ve kterých vládne tvrdá totalita. Jsou to Oceánie, Eurasie a Eastasie. Válka se pro ně ovšem stala pouze hnacím motorem ekonomiky, a tak mezi sebou uzavírají příměří a zase je porušují pouze z principu. Děj se odehrává v Oceánii, jejíž ideologií je Angsoc – anglický socialismus. Tuto ideologii šíří Strana v čele s Velkým bratrem. Ideolgie je propracovaný mechanismus, který odhaluje myšlenky na základě výrazu obličeje nebo mluvy. Strana požaduje, aby se nad ničím nepřemýšlelo, a tak vytvořila způsob myšlení Doublethink, pomocí kterého lze pevně věřit dvěma naprosto rozdílným věcem. Jazykem, který nahradí dosavadní angličtinu, je propracovaný Newspeak. Postupem času je slovní zásoba redukována na čím dál tím menší počet zjednodušených slov. Pokud pro ideozločiny bude chybět slovo, tedy jejich pojmenování, nebude možné na ně ani pomyslet a tím pádem je spáchat.

Společnost je rozdělena na „ty nahoře, ty uprostřed a ty dole“a je ovládáni strachem z ideopolicie a donašečství. Rodiče se bojí donašečství vlastních dětí, které jsou vychovávány ve stranických organizacích. Nenávist občanů ke všemu, co by mohlo být jen potenciálně proti Straně, je podporována v masových akcích, jako je třeba Týden nenávisti nebo pronásledování svých potenciálních a vymyšlených odpůrců. Kromě „těch nahoře“ žije celá společnost ve velké chudobě, nedostatku zboží, potravin, elektřiny a za neustálého snižování přídělů. Navzdory tomu Strana neustále tvrdí, jak se situace zlepšuje a že si oproti minulosti vedou daleko lépe, opak je ale pravdou.

Hlavním hrdinou a vypravěčem románu je Winston Smith, který žije v Londýně. Pracuje jako úředník na ministerstvu pravdy, které manipuluje fakty, dokumenty, a upravuje historii podle toho, aby měla Strana vždy pravdu. Winston se ale nedokáže bránit svým myšlenkám na minulost a úvahám o tom, jak bídný život všichni vedou. Domnívá se, že situace v minulosti nebyla taková, jakou jí líčí stranická propaganda a začne si psát deník, což se bere jako ideozločin. Každý člověk je neustále sledován prostřednictvím nikdy se nevypínající techniky, aby se veškeré myšlenky proti Straně podchytily v zárodku.

Winston se seznámí s Julií, se kterou se do sebe zamilují. Snaží se své schůzky tajit a vídat se mimo dosah techniky. Je jim ale jasné, že se dopouštějí ideozločinu a dříve či později budou ideopolicií odhaleni. Winston se dozví, že údajně existuje odbojová skupina, kterou vede Emanuel Goldstein, Stranou nejvíce nenáviděný ideozločinec. Za jejího člena považuje O’Briena, který Winstonovi a Julii dá Goldsteinovu knihu, kde se dozvídají, jak celý systém funguje. Otázka proč tomu tak je zůstane ale nezodpovězená.

Nakonec jsou Winston a Julie při jedné ze svých schůzek odhaleni a odvedeni na Ministerstvo lásky, kde jsou podrobováni těžkému mučení. Doznávají se ke svým ideozločinům a to i k těm, které vůbec nespáchali. Ve snaze uniknout děsivému psychickému i fyzickému mučení se nakonec obrátí i jeden proti druhému. Winston se dozvídá, že neexistuje žádná odbojová skupina a i samotný Goldstein a jeho kniha jsou jen jedním z dalších propracovaných pastí strany na ideozločince, jejichž autorem je i samotný O’Brien. Winston je přiměn pochopit, že neexistuje pravda, svobodná vůle nebo myšlení. Existuje pouze to, co chce a dovoluje Strana. Účelem mučení není pouhé doznání ke svým ideozločinům a následná vaporizace – vymazání z existence jak v hmatatelných důkazech, tak prostřednictvím manipulace i ze vzpomínek. Cílem mučitelů je, aby člověk skutečně začal milovat a ctít Velkého bratra. Po tom, co se jim tento úkol podaří splnit i u Winstona, je opět posuštěn na svobodu.

## Literárně-historický kontext

### Kontext Autorovy tvorby
Orwell se narodil v Indii, poté žil v Anglii.
Jeho nejslavnějším dílem je 1984, proslavilo ho dílo *Famra zvířat*.

### Literární / kulturní kontext
Orwell napsal román *1984* jako těžce nemocný člověk rok před svou smrtí. Sám se zrůdností totalitních režimů a naplnění vizí svého románu nedočkal. Je velmi pozoruhodné, jak detailně dokázal Orwell napsat tuto knihu, když nikdy nevkročil do východní Evropy a nezažil na vlastní kůži strach občanů žijících v etablovaných diktaturách.

V 50. letech byla u nás kniha zakázána pro zjevnou souvislost s komunistickým režimem. Z Orwellova textu zlidověly celé pasáže, slova "newspeak" či **"Velký Bratr"** přešla do slovní zásoby mnoha jazyků.
