# Ota Pavel - Smrt krásných srnců

----------

## Dílo

### Téma a motiv
Kniha je sbírkou autobiografických próz, jejichž klíčovou postavou je tatínek Oty Pavla Leo Popper.
Všech sedm povídek přibližuje autorovo dětství a dospívání za války.
V knize se objevují humorné momenty i dramatické chvíle (např. odchod bratrů **Huga** a **Jiřího** do koncentračních táborů, zmínka o Lidicích)

### Místo a čas
Buštěhrad, Praha, Křivoklátsko
první polovina 20. století - před 2. světovou válkou, v jejím průběhu a po ní 

### Kompozice
povídková kniha
sedm povídek
osmá povídka *Prase nebude* nepřošla cenzurou

### Literární druh a žánr
Jednotlivé příběhy vyprávěny v ich-formě z pohledu autora – malého chlapce.

### Jazykové prostředky
- někde hovorové výrazy
- na konci čistá kultivovaná čeština

### Postavy
- tatínek Leo Popper - posedlý svými touhami a sny, žid, dobrý obchodník
- maminka Herma
- Ota Pavel - vypravěč, jeho otec je pro něj vzorem
- Hugo a Jiří - Otovi starší sourozenci, byli posláni do koncentračních táborů
- strejda Prošek

### Děj

#### Nejdražší ve střední evropě
Tatínek se nechal napálit od doktora a koupil rybník ve kterém mělo být hodně kaprů. Na velkolepém výlovu, který uspořádal, se však zjistilo, že v celém rybníku je pouze jeden obří kapr. (Od toho název nejdražší ve střední Evropě - jedli kapra za 10 tisíc). Jako pomstu potom po nějaké době prodal doktorovi starou lednici za stejnou částku, přičemž mu řekl, že mu prodává nějakou dobrou.

#### Ve službách Švédska
Tatínek pracoval u firmy Electrolux jako prodavač ledniček a vysavačů. Žena (Irma) jeho šéfa (p. Zaorálek) se mu hrozně líbí a to ho žene kupředu. Později se stane nejlepším prodavačem firmy. Dostane se do vysoké společnosti, kde se také seznámí s malířem Nechlebou. Ve snaze se zalíbít šéfovi Zaorálkovi a jeho žene Irmě se pokusí postupně přesvědčít malíře Nechlebu, aby Irmu namaloval. Např. bere malíře do přírody atd.... Přesvědčit se ho nepodaří, a protože pan Zaorálek už veřejně rozhlásil "mojí ženu maluje Nechleba", tak se tatínek s p. Zaorálkem rozkmotří. Tatínek zase jen prodává vysavače a maminka je spokojená.

#### Smrt krásných srnců
Povídka začíná v předválečném období a popisuje, jak si Karel Prošek si pořídil obrovskýho psa připomínajícího vlčáka (Holan), se kterým zabíjí srnce na stráni, která by se mohla jmenovat **smrt krásných srnců** (odtud název). Za pár let přijde předvolání nejstarších synů do koncentračního tábora. Tatínek jim chce dát před odjezdem ještě pořádně najíst masa, ale doma skoro nic nemají. Rozhodne se tedy riskovat chycení a řekne, že jede na ryby na chatu Karla Proška. Tam se snaží neúspěšně rybařit a proto požádá strejdu Proška, aby mu ulovil srnce. Ten to ze strachu o rodinu neudělá (je za to trest smrti), ale tatínek ho přemluví, aby mu půjčil alespoň Holana. Poslední den před odjezdem se přes drobné potíže podařilo Srnce ulovit. Objevili se však rybáři a chtěli si srnce vzít. Strejdu Karla Proška ale napadlo, že se pro něj vrátí a vystraší rybáře jako páni nadlesní. To se povede a Karel odjíždí na Buštěhrad se srncem. Následuje popis toho, jak Hugo a Jiří (starší bratři Oty) jdou do koncentráku a soudí, že se jim podařilo přežít právě kvůli zásobě masa před odchodem.

#### Kapři pro wehrmacht
Hned na začátku okupace vzali tatínkovi jeho milovaný buštěhradský rybník, kde choval kapry. Přesto, že mu rybník už nepatřil, chodil k němu krmit kapry chlebem, kterého měli sami málo, v naději že mu ho jednou vrátí. Toto přesvědčení ho přešlo po vypálení Lidic. Další ránou bylo povolání Otových starších bratrů do koncentračního tábora. Před vánoci nakonec povolali do tábora i tatínka. V noci před odjezdem vzbudil malého Ottu a zavedl ho k rybníku, kde kapři nemohli dýchat kvůli ledu. Tatínek jako dobrý rybář vysekal díry a následně do pytlů pochytal všechny kapry, kteří připluli a lapali po dechu. Doma je maminka rozdělila do nádob. Když pak tatínek odjel, začali je vyměňovat za jídlo. V příštím roce přijeli slavnostně Němci vylovit rybník a nestačili se divit, že je prázdný.

#### Jak jsme se střetli z vlky
<!-- tohle v mem vydani nebylo -->


#### Otázka hmyzu vyřešena
Povídka popisuje období po válce, jak se tatínkovi špatně prodávalo. Tatínek vzpomíná, jak se mu před válkou dobře žilo. Zkouší prodávat různé věci až potká inženýra Jedličku, který má geniální plán prodávat mucholapky. Mucholapky se nikomu nedařilo kvůli jejich vlastnostem (nelepily) prodat. Maminka nejdříve tatínka od prodeje mucholapek odrazovala, posléze se ale začalo prodávat ohromné množství mucholapek díky tatínkově prodejnímu umu. Nakonec vyslal Otu na Moravu, aby zkusil své štěstí on a i jemu se podařilo prodat 50 tisíc kusů. Lidé ale s prvními mouchami zjistili, že mucholapky vůbec mouchy nelapí a nespokojeni začínali posílat mucholapky zpět do skladu pana Jedličky. Po čase se tatínek (Ota) dozvídá, že holanďané s identickým produktem uspěli.

#### Králící s modrýma očima
Rodinu opět trápí nedostatek peněz, záchranou má být tatínkovo pěstování králíků. Maminka zatím úspěšně chovala drůbež. Vyrobil pro ně přepychové kotce, kde je hýčkal. Poté dostal nápad jet s králíky na výstavu, kvůli tomu nechal králíky potetovat a mamince doma řekl, ať vyklidí spíž, protože nakoupí spoustu jídla. Na výstavě však selhal (nedostal cenu - králíci neměli ostříhané drápy). Zde je zmínka o tom jak se **přejmenovali z Popper na Pavel**. Králíky potom vypustil do volné přírody. Cestou domů (pěšky, neměl na vlak) se mu udělalo špatně. Když dorazil domů, zjistil, že maminka spíž nevyklidila (nejspíš počítala s jeho neúspěchem). Jeho stav se nezlepšil a ještě před odjezdem do nemocnice dal na dveře cedulku "PŘIJDU HNED". Už se však nikdy nevrátil.

## Literárně-historický kontext


### Kontext Autorovy tvorby
- Ota Pavel napsal povídkovou knihu v **psychiatrické léčebně**
- předtím pracoval jako sportovní reportér
- většinu knih napsal když trpěl duševní chorobou (maniodepresivní psychóza)
- Smrt krásných srnců vyšla na samém počátku normalizace

### Literární / kulturní kontext
- Ota Pavel navazuje na prózu šedesátých let.
- patřil k běžně vydávaným autorům
- z dalších děl
	- Jak jsem potkal ryby
	- Zlatí úhoři


## Ukázka
> Někde uvnitř Proška a Holana rostlo přátelství, jaké jsem nikdy neviděl ani mezi lidmi. Holan pro Proška skákal z lásky do vody. Vždycky když ho Prošek nechtěl s sebou vzít s lodí na druhou stranu řeky, když tekla velká kalná voda anebo když pluly ledové námrazky, vrhal se Holan do řeky a plaval za pánem. Tam za řekou u toho bílého zděného domečku Anamo popíjel pán pivo a ještě radši rum a Holan čekal bez hnutí celé hodiny venku, hlavu a oči namířené na dveře. Prošek měl vždycky zlou opici. Jak vylezl, nadával psovi a házel po něm hroudami z pole a kamením ze silnice a Holan utíkal opodál. Prošek nadával na hypotéku na chalupě, nadával i mému tatínkovi. Pak ho jeho drobounká žena Karolína převezla i s naříkajícím psem do Luhu a on si lehl do trávy pod velký krásný akát, v jehož květech bzučely zjara včely a čmeláci, a spal jako v pohádce. A Holan, noční tulák, který nikdy neviděl svého pána spát v posteli, tomuto spánku nerozuměl a myslel vždycky, že jeho pán umírá, a tak vyl a kňučel a po dlouhé době se vždycky stulil pánovi do klína, dal si čenich k jeho nosu, a až uslyšel jeho dech, usnul taky. Když se probudili, řekl Prošek Holanovi „Ty potvoro“. a šel do sklepa na kyselé okurky v octě a kopru. Druhý den už motykou překopával kamenitá políčka a Karolína nosila celé kilometry těžké nůše trávy a klacků z louky Brtvy. A to byl jejich život. Ale ne celý… Nad ostrůvkem u řeky stoupala do výšky stráň a byla to zvláštní stráň, nebylo v ní žádné kamení, jaké v takové stráni bývá, ale hebký vysoký pažit na plošinkách mezi mohutnými duby; sem se chodila pást zvěř a tudy klusala pít k řece. Byla to vlastně krásná zahrada anebo také zámecký park, ale jinak to byla zahrada smrti, mohla se jmenovat „Smrt krásných srnců“.


* * *

- **normalizace** - období od násilného potlačení Pražského jara v roce 1968 armádami Varšavské smlouvy do Sametové revoluce koncem roku 1989