# Ray Bradbury - Marťanská kronika

----------

## Dílo

### Téma a motiv
Marťanská kronika je cyklus volně navazujících povídek science-fiction Raye Bradburyho popisující fiktivní kolonizaci Marsu Pozemšťany a vývoje civilizací na obou planetách jako děsivou vizi budoucnosti. V knize se odráží lidský duch v celé své kráse a zrůdnosti. Spíše než o kroniku se jedná o popis lidské povahy, neschopnosti tolerance a nepochopení neznámého.

Autor odsuzuje dobyvatelské úsilí; výzva k lidštějšímu chování, kritika lidské malosti, životního stereotypu, bezohlednosti, konzumního způsobu života, honby za ziskem.

### Místo a čas
záběr 27 let (1999 – 2026)
s vyjmou dvou povídek se odehrává vše na **Marsu**

### Kompozice
26 chronologicky řazených povídek s prvky novely

### Literární druh a žánr
epika
povídkový román

### Jazykové prostředky
- er-forma
- spisovný snadno porozumitelný jazyk

### Postavy
- mnoho postav, některé procházejí více povídkami (také charakterizovány jen stručně, často chybí vnější popis)

### Děj
Povídky jsou samostatné epizody, spojené rámcovým dějem (fiktivní dějiny kolonizace Marsu) a jsou řazeny chronologicky.

Marťanská civilizace byla v době prvních kosmických výprav Pozemšťanů již v úpadku - řada starobylých měst s několikatisícovou historií byla opuštěna, kanály, jezera i moře vyschla, plantáže zpustly, přesto však Marťané disponovali mnohem vyspělejším stupněm rozvoje ať již co do techniky, mentálních schopností či vývoje kultury, hudby i literatury. A právě mentální schopnosti v podobě telepatie, hypnózy a sugesce se Mars ubránil před prvními třemi výpravami.

Posádka výpravy první z února 1999 je zabita žárlivým manželem Marťanky Ylly, která s pozemskými astronauty komunikuje na bázi telepatie ve svých snech.

Posádka druhé výpravy ze srpna 1999 je Marťany považována za projev telepatické schizofrenie a v rámci humánního aktu zastřelena ošetřujícím lékařem.

Výprava třetí z dubna 2000 na Marsu nalezne typické americké městečko ze Středozápadu z 20. let. Jednotliví členové výpravy zde naleznou své dávno i nedávno zesnulé příbuzné a blízké a je jim nepřímo potvrzeno, že Mars je obdoba křesťanského nebe,ve kterém mrtví dostali svou druhou šanci na život. Kapitán pozemské výpravy teprve v noci připadne na podezření, že celé město je pouze přelud a projev telepatie, ale stejně jako celá posádka je zabit. Současně však posádka na Mars zavleče infekci neštovic, které vyhubí téměř celou populaci Marsu.

Čtvrtá výprava z června 2001 tak nalezne již jen mrtvá těla Marťanů. Jeden z členů čtvrté výpravy, Jeff Spender, pochopí vyspělost Marťanské kultury i civilizace a zalekne se toho, že úspěch výpravy jeho výpravy neodvratně vyvolá bezohlednou kolonizaci planety. Spender zastřelí šest svých kamarádů, ale nakonec se nechá dobrovolně popravit a tak již počínaje prosincem 2001 začíná kolonizace ne nepodobná procesu jaký probíhal při záboru území severoamerických indiánů.

Další kolonizace pokračuje až do roku 2005, kdy na Zemi vypukne jaderná válka a Pozemšťané v úprku Mars opustí. Toto období je ztvárněno v sérii povídek, ve kterých je ilustrována jednak bezohlednost vůči původní a co do stupně vývoje i nadřazené Marťanské civilizaci. Jsou zde nastíněny nepříliš svobodné podmínky na Zemi, kde vládne cenzura - je zde například zakázán jakýkoliv projev fantazie a to včetně dětských pohádek, a rasová segregace - obyvatelé černé pleti hromadně přilétají na Mars jakožto do země svobody. Rovněž jsou hubeni poslední přeživší Marťané a to ani ne tak v projevu nenávisti jako spíše strachu z neznáma i z toho, že Marťané vyvolávají v Pozemšťanech telepatické představy.

Vzdáleně nesouvisející je povídka A přijdou vlahé deště z roku 1950, časově umístěná do roku 2026 (v původní časopisecké verzi je časována 28. dubnem 1985), která popisuje zmechanizovaný dům, který i poté, co jsou všichni lidé usmrceni jadernou explozí, ještě desítky let funguje jako by v něm žili lidé - jsou připravována jídla, pouštěna hudba a hračky, roboti pravidelně uklízí i se starají o dům.

## Literárně-historický kontext

### Kontext Autorovy tvorby
- narozen v 1920 v USA
- píše sci-fi literaturu
- nejslavnější díla
	- Marťanská kronika - o neschopnosti lidí poučit se z vlastních chyb
	- 451° Fahrenheita - o společnosti ničící knihy i moudrost
- publikoval 10+ románů, přes 400 povídek
- celý život odmítal technické vymoženosti

### Literární / kulturní kontext
- společnost po druhé světové válce, sám Bradbury naráží na nebezpečí atomových zbraní
- ve stejné době působil Orwell

## Ukázka