# George Orwell - Farma zvířat

----------

## Dílo

### Téma a motiv
tvrdá kritika totalitních režimů
vyprávěním o zvřatech charakterizuje politické vztahy a děje mezi lidmi

### Místo a čas
venkovská farma v Anglii

### Kompozice
dílo je rozděleno na 10 kapitol; kompozice vyprávění je chronologická (přímá časová návaznost děje)

### Literární druh a žánr
alegorický satirický román ve formě bajky (próza, epika)

### Jazykové prostředky
- er-forma
- vypravěčem je autor
převažuje spisovný, jednoduchý a poměrně moderní jazyk
silné satirické a kritické prvky, nepřímo zaměřené proti stalinistickému Sovětskému svazu; velice barvité popisy a charakteristiky, které připodobňují
jednotlivá zvířata k charakterově podobným postavám světové historie; velice častá je přímá řeč; nalezneme i jiné formy textu, např. oslavnou píseň

### Postavy
- prase Napoleon (podobnost Stalin)
- prase Kuliš (probonost Lev Trockij)
- prase Major (podobnost Lenin)
- Jones

### Děj
Děj (který má symbolizovat nástup a fungování komunismu v SSSR) se odehrává na farmě p. Jonese, který jednoho dne zapomene zvířata zavřít. Ta se sejdou ve stodole, kde prase jménem Major mluví o zvířecí revoluci a naučí ostatní zpívat vlasteneckou píseň. Revoluce (vyhnání pana Jonese) skutečně proběhne, a to poté, co Major zemře (to symbolizuje smrt ideologického vůdce komunismu, Lenina). Prasata poté oznámí, že umějí číst a psát a stanoví 7 přikázání, z nichž vyplyne zejména nepřátelství k lidem. Většina zvířat (kromě prasat) začne na farmě pracovat, podaří se jim také ubránit farmu proti útoku lidí. Prase Napoleon se ujme výchovy štěňat, další aktivní prase Kuliš navrhne stavbu větrného mlýnu. Kulišův návrh se zvířátkům zamlouvá, ale Napoleon, který je proti, nechá jejich shromáždění rozehnat svou smečkou vytrénovaných psů (reálný konflikt mezi umírněným komunistou Lvem Trockým a tvrdým J.V. Stalinem, který skončil útěkem Trockého do zahraničí). Kuliš byl z farmy vyhnán (Napoleon šířil zvěsti, že je to zrádce), ostatní zvířata byla nespokojená, ale všichni se báli smečky Napoleonových psů. Napoleon začal stavět větrný mlýn, který se však nedařilo dokončit - Napoleon veškerou vinu sváděl na údajně sabotujícího Kuliše, některá zvířátka byla navíc odsouzena k smrti za údajnou spolupráci s ním. Napoleonův pomocník jménem Pištík (prase) začal postupně měnit 7 přikázání a manipulovat s “veřejným” míněním zvířat, to vše vyústilo k ještě horší tyranii prasat, než dříve praktikovali lidé. Nakonec zbylo pouze jedno přikázání, a to “**všechna zvířata jsou si rovna, ale některá jsou si rovnější**”. V závěru se na společné hostině sejdou prasata s lidmi, přičemž ostatní zvířata to smutně pozorují s vědomím, že prasata jsou již stejná jako kdysi lidé.

## Literárně-historický kontext

### Kontext Autorovy tvorby
Farma zvířat byla vydána roku 1945
na jeho tvorbu má vliv nenávist k imperialismu a láska ke svobodě a demokracii

### Literární / kulturní kontext
U nás se dílo po 2. svět. válce nestihlo příliš prosadit (v Československu se Orwell po nástupu komunismu r. 1948 stal zakázaným autorem).