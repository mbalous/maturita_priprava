# William Shakespeare - Romeo a Julie

----------

## Dílo

### Téma a motiv
Jde o **tragédii** jejíž námětem je tragická láska dvou mladých lidí ze znepřátelených rodů. Inspirací byl Shakespearovi motiv dvou milenců notoricky známý už z antiky a epická báseň anglického básníka Arthura Brookea. 
- motivy
	- pomsta
	- nenávist
	- smrt
	- usmíření

### Místo a čas
autorova současnost, tj. **konec 16. století**
Italské město **Verona**

### Kompozice
- chronologická
- prolog + **5** dějství


### Literární druh a žánr
tragédie

### Jazykové prostředky
- spisovný, vnešený a vytříbený jazyk
- užití metafor, přirovnání, hyperbol
- dlouhé dialogy

### Postavy
- Romeo Montek – Je hrdý, čestný a odvážný, má poetickou duši. Pro svou lásku je ochoten obětovat život.
- Julie Kapuletová – Krásná, věrná a poslušná. Je velmi mladá a naivní. Romea miluje nadevše.
- Merkucio – Bojovný a agresivní. Příbuzný veronského vévody. Romeův přítel.
- Benvolio – Romeův bratranec a přítel.
- Tybalt – Horlivý, nenávistný a pomstychtivý bratranec Julie.
- Paris – Mladý šlechtic, příbuzný veronského vévody. Je milý a upřímný, vytrvalý. Juliin otec by za něj rád provdal svou dceru.
- Bratr Vavřinec – Františkán. Hodný a obětavý Romeův přítel. Podporuje lásku mladých milenců.
- Chůva – Juliina chůva. Prostá žena. Julii miluje jako svou vlastní dceru.

### Děj
V severoitalském městě Verona mezi sebou mají dva mocné rody – Montekové a Kapuletové – letité spory. Jejich střety zaplňují téměř celé první jednání.

Kapuletovi mají mladou, čtrnáctiletou dceru Julii, kterou chtějí provdat za mladého šlechtice Parise. K této příležitosti chystají ve svém sídle maškarní ples. Dozví se o něm i Romeo, syn Monteka, a společně se svými věrnými přáteli Merkuciem a Benvoliem se rozhodne zúčastnit. Trojice přichází zahalená v maskách, aby nebyla k poznání. Přesto však Tybalt, bratranec Julie, Romea pozná, ale starý Kapulet ho nenechá zasáhnout, nechce skandály.

Na plese se do sebe Romeo a Julie bláznivě zamilují, a to tak, že se druhý den nechají tajně oddat otcem Vavřincem, který jejich lásku podporuje. Zato Tybalt Romea nenávidí. V den svatby Tybalt zabije Merkucia a Romeo se pomstí zabitím Tybalta. Romeo je proto z rodného města vyhoštěný a odchází do Mantovy. Před odjezdem Julii vyzná svou lásku.

Již vdané Julii otec oznámí, že ji druhý den čekají vdavky s Parisem. Julie sňatek odmítá a otec jí dává dvě možnosti – buď se vdá, nebo odejde z domu. Julie neví, co dělat, svěřuje se chůvě a společně žádají o pomoc Vavřince. Ten Julii sežene nápoj, po kterém bude vypadat celých 42 hodin jako mrtvá. Romeo by pak její tělo mohl ukrást z Kapuletovy hrobky a pak by spolu mohli v klidu žít. Za Romeem otec vyslal posla s touto zprávou.

Po vypití nápoje Julie skutečně vypadá jako mrtvá. Paris její smrti věří a chystá pohřeb. I Romeo se okamžitě doví o její smrti a i on jí uvěří. Posel k němu totiž nikdy nedorazil. Romea Juliina smrt naprosto zdrtí. Ani on už nechce žít a obstará si lahvičku jedu. Vrátí se tajně do Verony, aby se naposledy rozloučil s Julií. Políbí spící Julii a vypije jed. Mrtvý klesne vedle ní. V tom se Julie probudí a najde tělo svého manžela. Je tak nešťastná, že se probodne dýkou, aby nemusela žít bez něho. Tragédie alespoň ukončí vleklý spor Kapuletů a Monteků. Oba rody se usmíří a postaví mladým milencům ve Veroně zlatou sochu.

## Literárně-historický kontext

### Kontext Autorovy tvorby
- anglický básník
- možná největší světový dramatik
- o jeho soukromém životě existuje málo informací

### Literární / kulturní kontext

## Ukázka
> **Julie**:
> Zavři ty dveře a pojď se mnou plakat!
> Tatam je naděj! Všechno je totam!
>
> **Vavřinec**:
> Ach, slyšel jsem už, co tě trápí, dcero.
> Jsem z toho bez sebe. Máš se prý vdát
> ve čtvrtek, bez odkladu, za hraběte.
>
> **Julie**:
> Neříkej mi, žes o tom slyšel, otče,
> když nevíš, jak bys tomu mohl bránit.
> Jestliže tvoje moudrost nepomůže,
> pak uznej za moudré, co učiním:
> ta dýka pomůže mi bez prodlení.
> Bůh naše srdce spojil, ruce ty.
> A než ta ruka, tebou zpečetěná
> s Romeovou, dá jiné smlouvě platnost
> a to mé srdce spáchá velezradu
> a zběhne - tohleto je zchromí obě.
> Proto mi z hlubiny svých zkušeností
> dej ihned radu nebo pohleď na to,
> jak mezi trápením a mnou ten nůž
> sehraje rozhodčího, který srovná,
> co všechen majestát tvých věd a let
> k čestnému konci dovést nedokázal.
> Mluv, otče, rychle mluv. Já zemřít žízním,
> když neřekneš, co uleví mým trýzním.
>
> **Vavřinec**:
> Klid, milá dcero! Vidím jakous naděj.
> Leč provedení žádá zoufalého,
> jako je zoufalé, co chceme zmařit.
> Když, nežli by ses vdala za hraběte,
> máš pevné vůle dost se raděj zabít,
> snad podstoupíš i něco jako smrt,
> bys hanbu zahnala, když smrti samé
> chceš běžet v ústrety, bys hanbě ušla.
> Nebojíš-li se, poradím ti lék.
>
> **Julie**:
> Než bych se vdala za Parise, spíš
> z cimbuří tamté staré věže skočím;
> tam, kde jsou vrazi, půjdu, pelešit
> se budu s hady, dám se spoutat s šelmou
> či zavřít do kostnice, po krov plné
> chrastících koster, hnátů smrdutých
> a lebek bez čelistí, o půlnoci
> s mrtvolou uložím se do hrobu,
> a budu se k ní tulit pod rubášem -
> vše bez pochyb a strachu podstoupím,
> při pouhé zmínce co mě roztřásalo,
> abych se choti zachovala čistá.
>
> **Vavřinec**:
> Tak jen jdi domů, utěš se a řekni,
> že k sňatku svoluješ. Zítra je středa.
> Hleď zítra v noci raděj sama spát
> a nenechávej u sebe svou chůvu.
> Až potom ulehneš, vypij tu tresť,
> jež v této lahvičce je uschována.
> A rázem rozlije se do tvých žil
> ospalé mrazení. Tep zastaví
> svůj chod a ustane. Nic nedosvědčí,
> žes na živu, ni teplo ani dech.
> V tvých rtech a tvářích růže uvadnou
> v bělavý popel. Okenice očí
> zapadnou, jako smrt když zamkne dům.
> Úd každý, bez vlády a bez vláčnosti,
> ustrne, zkřehne, ztuhne jako v smrti.
> A touto maskou smrti přioděna
> setrváš dvakrát jednadvacet hodin,
> až jako po vyspání procitneš.
> A tak, až časně ráno přijde ženich
> tě vzbudit ze spaní, ty budeš mrtva.
> Pak podle obyčeje našeho
> tě odnesou v tvých nejkrásnějších šatech
> na márách, nepokrytou, do hrobky,
> kde leží všichni mrtví Kapuleti.
> Zatím, než procitneš, zví Romeo
> z dopisu ode mě, co zamýšlíme,
> a přijde sem. I budem spolu hlídat
> tvé vzbuzení, a ještě téže noci
> Romeo do Mantovy unese tě.
> Tak uchráníš se hanby, jež ti hrozí,
> jestliže nestálost a ženský strach
> tvou smělost k provedení nenalomí.
>
> **Julie**:
> Dej mi to, dej! Mně nemluv o strachu!
>
> **Vavřinec**:
> Tak vezmi! Jdi! Buď silná v předsevzetí,
> a pochodíš! Já ihned vyšlu bratra
> s dopisem do Mantovy k tvému choti.
>
> **Julie**:
> Stůj při mně, lásko! Lásko, dej mi sílu,
> a zvítězím! - Buď sbohem, drahý otče.

### Rozbor ukázky
Na ukázce si všimneme Juliina odhodlání vyhnout se svatbě s hrabětem Parisem. Raději si vezme život, aby zůstala věrná Romeovi. Charakteristika doby naznačuje život ve Veroně. Bratr Vavřinec popisuje, jak se v té době nakládalo s mrtvými - jejich uložení do rodinné hrobky apod.